---
layout: post
title: AWS Solution Architect Assosiate
date: 2019-11-28 18:00
category: cloud
author: Łukasz Żułnowski
image: /img/2019-11-09-aws-solution-architect-associate/logo.png
share-img: /img/2019-11-28-aws-solution-architect-associate/logo.png
tags: [aws, cloud, trening, certyfikat, nauka, egzamin]
summary: Jak zdać egzamin z AWS Solution Architect Assosiate
series: [Cloud]
---

Chciałbym Wam opowiedzieć, jak wyglądał mój proces przygotowania do egzaminu AWS Solution Architect Assosiate, na co zwracać uwagę, gdzie znaleźć źródła, które pomogą Wam podejściu do egzaminu z pozytywnym skutkiem. Dodatkowo przekaże wam moje przemyślenia po zdanym egzaminie.

## Gdzie znelźć informacje

Pierwszym elementem przygotowania do egzaminu jest przyswojenie informacji o zakresie wiedzy, jaką trzeba posiąść, żeby zdać egzamin. Jest wiele artykułów na ten temat w internecie. Moim zdaniem nie ma co szukać tych informacji w innych miejscach niż u [źródła](https://aws.amazon.com/certification/certified-solutions-architect-associate/). AWS jest bardzo szybko zmieniającą się platformą, przez co zakres samego egzaminu jest aktualizowany co roku.
Na tej stronie znajdziecie wszystkie niezbędne informacje o egzaminie, procesie zapisu, zakresie egzaminu.

## Egzamin szczegóły

* Długość - 130 minut
* Typ — pytania wielokrotnego wyboru i pytania z wieloma odpowiedziami
* Cena— 150$
* Ilość pytań - na tę chwilę jest to 65 pytań
* Próg zdawalności - 72%

## Czy potrzebny Ci certyfikat

Na to pytanie musisz odpowiedzieć samodzielnie, ja mogę pomóc zadać odpowiednie pytania.

* Chcesz pracować albo pracujesz w środowisku opartym o AWS?
* Chcesz tworzyć oprogramowanie oparte o usługę AWS?
* Masz gotowe rozwiązanie i myślisz o jego migracji do chmury?

Jeśli chociaż na jedno z tych pytań odpowiedziałeś tak to myślę, że warto, chociaż przygotować się do kursu. Egzamin sam w sobie nic nie daje, o czym wspomnę później.
Po procesie przygotowania będziesz miał całkiem dobre pojęcie, jakie możliwości dają podstawowe usługi w platformie AWS, co pozwoli na racjonalne decyzje względem aktualnych i przyszłych projektów.

## Przygotowanie

Jest wiele metod na przygotowanie się do egzaminu. Najpewniejszy to po prostu praca w środowisku AWS. Nie każdy w pracy ma taką możliwość, bo dopiero rozpoczyna swoją przygodę z chmurą. Jest na to inny sposób, który nie spowoduje pustki w portfelu. Mianowicie [AWS Free Tier](https://aws.amazon.com/free/). Wystarczy założyć konto, podpiąć kartę i przestrzegać limitów :). Ja w ramach zabawy z AWS na prywatnym koncie przez 3 lata zapłaciłem łącznie 20$, więc nie jest to bardzo dużo. Warto ustawić sobie miesięczne limity, żeby AWS sam nas informował, jak byśmy przypadkiem zapomnieli skasować obiekty, którymi pracowaliśmy. Bardzo dobrze jest to opisane w [oficjalnym samouczku od AWS](https://aws.amazon.com/getting-started/tutorials/control-your-costs-free-tier-budgets/).

Teraz możemy bez kosztów testować rozwiązania i usługi. To jednak nie wystarczy, żeby zdać egzamin. Wiedza musi zostać uporządkowana. Sam skorzystałem z dobrodziejstwa kursów online na [Udemy](https://www.udemy.com/). Za niecałe 50zł (cena promocyjna, chyba promocja stała) kupiłem kurs [AWS Certified Solutions Architect Associate](https://www.udemy.com/course/aws-certified-solutions-architect-associate/). Kurs zakłada, że masz zerową wiedzę na temat AWS. Wszystko jest bardzo dokładnie wyjaśnione. Każda sekcja kursu jest podsumowana podpowiedziami do egzaminu oraz niektóre z nich posiadają quiz z rozdziału.

Mam kilka porad dotyczących tego kursu:

* Prędkość odtwarzania — przetestuj czy jesteś w stanie słuchać kursu z prędkością x1,75 albo nawet x2.0. Kurs jest bardzo długi. Pozwoli Ci to zaoszczędzić sporo czasu.
* Jak jest lab, to zrób go sam — odpal konsole AWS i spróbuj odtworzyć rozwiązanie z kursu, w racie potrzeby wracaj do odpowiednich fragmentów.
* Quiz — Wykonuj wszystkie quizy, jak ich nie zdasz, oznacza, że musisz przejść rozdział jeszcze raz.

Kolejną rzeczą, którą warto zrobić, jest przejrzenie FAQ danych usług. Do tego egzaminu istotne są:

* [S3](https://aws.amazon.com/s3/faqs/)
* [EC2](https://aws.amazon.com/ec2/faqs/)
* [VPC](https://aws.amazon.com/vpc/faqs/)
* [RDS](https://aws.amazon.com/rds/faqs/)
* [Lambda](https://aws.amazon.com/lambda/faqs/)
* [IAM](https://aws.amazon.com/iam/faqs/)
* [Route53](https://aws.amazon.com/route53/faqs/)

## Przebieg egzaminu

Egzamin odbywa się w wybranym centrum egzaminacyjnym. Wybierz po prostu to centrum, które jest najbliżej twojego domu albo pracy, żeby stracić jak najmniej czasu na dojazd. Samo centrum egzaminacyjne nie ma znaczenia. Wszędzie proces będzie wyglądał bardzo podobnie.

Przychodzisz około 20-30 minut wcześniej. Potwierdzasz swoją obecność, okazując dowód osobisty plus dodatkowy dokument, na przykład prawo jazdy. Po podpisaniu formularza zostaniesz poproszony o zdeponowania swoich rzeczy w skrytce albo w szafie. Musisz oddać wszystko: telefon, zegarek, czapkę :). Kieszenie musisz mieć puste. Skrytka albo szafa zostanie zamknięta na twoich oczach, żebyś nie martwił się podczas egzaminu o swoje fanty.

Po chwili oczekiwania na przygotowania stanowiska egzaminacyjnego zostaniesz zaprowadzony do pomieszczenia z kilkoma biurkami, na których jest tylko monitor klawiatura i mysz, słuchawki, zatyczki do uszu oraz długopis z czysta kartka do notatek. Wszystko, co dostałeś, musi zostać w sali egzaminacyjnej, nie możesz wynieść nawet swoich notatek.

Po przeczytaniu instrukcji do egzaminu uruchamiasz go, co wystartuje licznik czasu wskazujący 130 minut. Jak łatwo możesz obliczyć, na jedno pytanie masz równo 2 minuty. Nie przejmuj się, to jest bardzo dużo czasu. Odpowiedzenie na wszystkie pytania zajęło około 20 minut i też byłem zdziwiony, więc postanowiłem wszystkie pytania przejrzeć jeszcze raz, co wykorzystało mi kolejne 15 minut. Jak zobaczysz pierwsze pytanie i jest to twój pierwszy egzamin ze ścieżki AWS, bardzo szybko zwróć uwagę na możliwości, jakie daje system. Znajdziesz tam samo pytanie i wszystkie możliwe odpowiedzi wraz z opisem ile odpowiedzi jest poprawnych, panel nawigacyjny po pytaniach oraz możliwość flagowania pytań. Flagowanie jest bardzo przydatnym mechanizmem. Pozwala na oznaczenie pytanie i powrót do niego pod koniec egzaminu przy pomocy jednego kliknięcia Polecam go używać za każdym razem, gdy po przeczytaniu pytania nie jesteś w stanie na nie odpowiedzieć w czasie krótszym niż 5 sekund. W pierwszej kolejności odpowiedzieć na pewniaki, a potem zająć się główkowanie.

Gdy już odpowiesz na wszystkie pytania, będziesz musiał potwierdzić chęć zakończenia egzaminu i zostaniesz poproszony o wypełnienie krótkiej ankiety na jego temat. Znajdują się tam pytania dotyczące twojego doświadczenia z platformą AWS, jak i samego centrum egzaminacyjnego. Ankieta jest serwowana w takiej samej formie jak egzamin. Po zakończeniu ankiety jest najbardziej stresujący moment... Oczekiwanie na wynik :). Po kilku sekundach widoku kręcącego się kółka pojawi się komunikat czy zdałeś, czy nie. Gdy przyswoiłeś wynik egzaminu, wyciągasz zatyczki, odkładasz wszystko i wychodzisz jak by nigdy nic. Zgłaszasz się na recepcję, żeby odebrać swoje rzeczy i jesteś wolny. Możesz świętować albo zacząć się przygotowywać do ponownego podejścia.
Szczegółowy wynik egzaminu (ilość punktów) dostaniesz w ciągu 5 dni mailem. Dodatkowo informacje te zostaną dodane do twojego profilu certyfikacyjnego AWS.

## Co może Ci dać zdany egzamin?

To jest bardzo ważne pytanie, czy w ogóle warto zawracać sobie głowę tym egzaminem. Postaram się nakreślić, co posiadanie certyfikatu nam daje, a czego nam nie da.

#### Czy certyfikat mówi, że potrafisz stworzyć środowisko przy wykorzystaniu AWS?

Nie, jedyne co można wywnioskować z tego certyfikatu to, to że umiesz go zdać. Pytania są bardzo ogólne albo tyczą się specyficznych wartości, które lepiej wiedzieć gdzie znaleźć niż je pamiętać.

#### To może jednak warto od razu przejść do egzaminu AWS Solution Architect Profesional?

Absolutnie nie. Nawet jak już masz doświadczenie, to warto ugruntować już posiadaną wiedzę, a także zobaczyć jak wygląda proces zdobywania certyfikatu na podstawowej wersji.

#### Co dostane po zdanym egzaminie?

Satysfakcje!! A oprócz tego:

* Darmowy egzamin próbny z poziomu Assosiate
* 50% rabatu na kolejny egzamin Assosiate
* Dostęp do programu [SME](https://aws.amazon.com/certification/certification-sme-program/)
* Dostęp do [sklepu](https://www.sunriseidcart.com/aws/) z gadzetami
* Certyfikat twojego certyfikatu w formie PDF oraz linku.